<html><head><meta http-equiv="Content-Type" content="text/html; charset=utf-8" /><title></title></head><body><h1>Lab 1: Web Tech Bootcamp</h1>
<p>I dagens jättelånga lab ska vi titta på hur HTML, CSS och Javascript fungerar. Det går utmärkt att jobba i par om du inte vill jobba ensam. Som alla laborationer i kursen är den här helt frivillig att gå på. Vill du göra allt arbete hemma står det dig fritt att göra det, men du går då miste om hjälp från dina lärare och kursare.</p>
<h2>Laborationens upplägg</h2>
<p>Det här är en ganska lång och tung lab om du inte sysslat med webbutveckling tidigare. För att förenkla inlärningen kommer du att få avnjuta tre stycken korta föreläsningar/genomgångar idag. <a href="https://mau.instructure.com/courses/14529/files/2340661/download?wrap=1">Materialet finns tillgängligt här</a> om du inte orkar dra ner uppgiftsfilen nedan.</p>
<h2>Material</h2>
<p>För att klara av laborationen behöver du två verktyg: en texteditor och en webbläsare. Du kan i princip använda vilken texteditor eller webbläsare du vill, men vi lärare föreslår att du använder en lite mer intelligent texteditor, så som exempelvis Visual Studio Code, Sublime eller i alla fall Notepad++ (om du kör Windows). Fördelen med dessa är att de har stöd för textfärgning av HTML-, CSS- och Javascript-filer. Vi föreslår också att du använder Chrome eller Chromium, då dessa läsare har trevliga utvecklarverktyg som vi kommer att använda i slutet av laborationen.</p>
<p>Observera att du inte behöver använda universitetets datorer för att genomföra laborationen. Om du är mer bekväm med din egen dator, ska du naturligtvis använda den. En klar fördel med detta är förstås också att du enkelt kan ta med dig datorn och sätta dig och jobba där du är mest bekväm.</p>
<p>Föreläsningen om lite mer avancerad javascript <a href="https://mau.instructure.com/courses/14529/files/2340705?wrap=1">finns här</a>.</p>
<h2>Uppgiften</h2>
<p>Dra ner filen <a href="https://mau.instructure.com/courses/14529/files/2340655/download?wrap=1">web-tech-bootcamp.zip</a> och packa upp den på din dator. Den innehåller allt material som du behöver. Uppgifterna är uppdelade i tre delar, vilka alla ligger i var sin katalog. Öppna filen uppgift.html i respektive katalog i din webbläsare och följ instruktionerna.</p>
<h2>Lösningar</h2>
<p>Om du vill titta på lösningarna eller helt enkelt utgå från en ren version, kan du hämta hem dem härifrån Download härifrån.</p>
<h2>Lokaler</h2>
<p>Vi är ganska många som ska göra labben - närmare 120 studenter! Det innebär att vi har bokat upp fem salar (OR:D331A, OR:D331BC, OR:E222, OR:E223 och OR:E323) för att alla ska få plats. För att förenkla logistiken är det bra om vi kan börja med att fylla upp D331BC innan vi fyller upp de övriga. Vi samlas därför i D331BC på morgonen.</p>
<p>##Labgodis</p>
<p>Det kommer att serveras lite kolhydrater under dagen, vilket förstås är oerhört viktigt när man sitter och nördar sig en hel dag.</p>
<h2>Slutligen</h2>
<p>Det ska vara roligt att lära sig nya saker! Laborera och lek runt lite när du är klar med en uppgift. Inför varje ny uppgift kan du dra ner en “ren” version av föregående övning, så var inte rädd för att förstöra något. Bli inte upprörd om du inte förstår något - fråga istället! Det är ett bra sätt att lära känna dina kursare och lärare bättre! Om du blir klar snabbt, ta chansen att hjälpa dina kursare, det är bra både för dig och dem.</p>
</body></html>